CUCITO SU MISURA
Pur producendo risultati magici come quelli della Fata, la realtà della sartoria è invece fatta di un lavoro faticoso.

Ed appassionato.

Tecnico, artigianale.

Preciso.

Come quello della viticoltura.

  
  

Giocando con il tema dell’abito e rileggendolo attraverso la figura del viticoltore-artigiano, custode e fautore del successo di un vitigno, il celebre vestito è stato destrutturato nella forma in cui viene immaginato dal sarto:

il cartamodello.

Rispetto all’abito finito, il cartamodello comunica ancora di più il lavoro, la progettualità e la fatica legata alla produzione di un’opera artigianale. Un approccio apparentemente meno incantato, ma che è radicato nel sapere tecnico delle persone capaci di produrre magia.

  
  

Nella Cenerentola di Perrault i colori del vestito sono l’oro e l’argento, ripresi rispettivamente per le linee di taglio e per la scintilla della bacchetta. Lo sfondo blu notte è un richiamo alla mezzanotte fiabesca.